Suosituimmat retromenetelmät tuppaavat olemaan hyvin visuaalisia ja hyvin yksinkertaisia -- kaikeksi onneksi. Scrumissa on joskus vaarana, että sen eri rituaaleihin ja artefakteihin menee turhankin paljon aikaa, joten yksinkertainen retromenetelmä on usein paras.
Glad, Sad, Mad -menetelmässä kerätään ajatuksia menetelmän nimessä mainittujen kategorioiden mukaisesti. Kategoriat ovat sen verran helppoja, että jokaiseen saa helposti sisältöä. Menetelmä ei kuitenkaan erityisemmin painota varsinaisia action pointteja, vaan niiden toivotaan tulevan ilmi keskustelun aikana tai sen jälkeen.
Start, Stop, Continue, More of, Less of Wheel -menetelmä olikin siinä mielessä mielenkiintoisempi, että sen kategoriat liittyvät suoraan tulevaan toimintaan. Vaikka retrospektiivissä onkin pääasiallinen tarkoitus tarkastella mennyttä ajanjaksoa, sen tavoitteena on parantaa tulevaa toimintaa.